---
layout: post
toc: true
h1: System kanalizacyjny – jakie materiały wybrać do jego stworzenia?
title: Solidna i Wytrzymała Kanalizacja - Postaw na Jakość
description: "Zależy Ci na poprawnie działającej kanalizacji? \U0001F6BD Postaw wyłącznie
  na najlepsze wyposażenie. \U0001F449 Sprawdź, jak powinna być wykonana solidna kanalizacja."
date: 2019-11-28T16:02:04.000+00:00
update_date: 2020-02-28T16:02:04.000+00:00
intro: 'Budowa konstrukcji, jaką jest system kanalizacyjny to poważne przedsięwzięcie.
  Dlatego przed rozpoczęciem prac należy wybrać odpowiednie materiały. Na rynku istnieje
  wiele rodzajów rur, wykonanych z różnych surowców. Każdy z nich odznacza się innymi
  właściwościami. Nie ma tak naprawdę jednego, najlepszego materiału. Przy zakupie
  warto rozważyć kilka kwestii. '
content: dd
image: "/uploads/blog/system-kanalizacyjny-jakie-materialy-wybrac-do-jego-stworzenia.jpg"
related_products:
- collections/_products/pl/pokrywa-studzienki.html
- collections/_products/pl/osadnik-rynnowy.html
promoted: true

---
## Najważniejsze parametry materiałów do kanalizacji

System kanalizacyjny w domu, jak również w każdym innym budynku powinien działać sprawnie przez długi czas. Aby to zapewnić, materiały, z których zostanie wykonana instalacja powinny charakteryzować się odpowiednimi właściwościami.

Najważniejsze z nich to:

{:.list.list-positive}
* Trwałość - w wielu krajach Europy zakłada się, że instalacja kanalizacyjna powinna działać bez zarzutu przez co najmniej 200 lat. Wydaje się to długo, jednak biorąc pod uwagę przykładowo kanały rzymskie, które są sprawne od 2000 lat, można zmienić swoje podejście do sprawy. Im wyższej jakości materiał, tym dłużej system kanalizacyjny będzie działał.
* Szczelność - rury nie mogą przepuszczać ani wód gruntowych z zewnątrz, ani ścieków na zewnątrz. Oprócz tworzywa, z którego wykonano połączenia, materiał stosowany do uszczelnień również musi być bardzo trwały.
* Odporność na korozję - substancje płynące w ściekach mogą być żrące, dlatego ściany wewnętrzne kanału nie mogą wchodzić z nimi w reakcje i powinny być odporne na ich szkodliwe działanie.
* Ścieralność - w miarę używania dno kanału przeciera się, co może zmniejszać nośność. Dlatego należy dokładnie wyliczyć ubytek grubości dla wybranego okresu eksploatacji.
* Odporność na uderzenia hydrauliczne - czyli wypłukiwanie surowca pod wpływem wysokiego ciśnienia. Czynnik ten jest związany z odpornością materiału na ścieranie.
* Chropowatość ścian - zależy od niej stopień odkładania się osadów, szczególnie w przypadku przewodów o małych spadkach. Należy uwzględnić zarówno chropowatość początkową, jak i jej szacowaną wartość po pewnym czasie użytkowania. Przykładowo w rurach żeliwnych zjawisko inkrustacji zwiększa ten współczynnik. Ulega on zmianie również w rurach betonowych.

## Z czego wykonuje się system kanalizacyjny?

Istnieje kilka rodzajów materiałów, z których można zbudować instalację wodno- kanalizacyjną. Różnią się one między sobą właściwościami, stopniem wytrzymałości i odpornością na działanie substancji chemicznych. W zależności od miejsca przeznaczenia, można zdecydować się na różne tworzywa, z którego będą wykonane przewody.

Powszechnie stosowane są rury kanalizacyjne z takich materiałów jak:

{:.list}
* PVC - elementy wykonane z tego materiału odznaczają się niskim poziomem chropowatości i dobrymi właściwościami hydraulicznymi. Charakteryzuje je to, że są odporne na działanie substancji chemicznych i korozję. Są także lekkie i łatwe w montażu - łączy się je za pomocą kleju. Rury PVC są jednak podatne na niskie temperatury. Gdy ta spadnie poniżej zera, mogą się kruszyć.
* HDPE - polietylenowe połączenia są odporne na uszkodzenia mechaniczne i działanie chemikaliów. Nie tracą trwałości w niskich ani wysokich temperaturach - mogą wytrzymać od -40 do 80°C. Przewody i kształtki wykonane z tego tworzywa łączy się poprzez zgrzewanie.
* Żeliwo - z rur tego typu można wykonać przewody odpływowe i elementy kanalizacji zewnętrznej. Żeliwo jest niepalne i wytrzymałe na wysokie temperatury. Elementy te spajane są za pomocą stalowych obejm z uszczelkami wykonanymi z kauczuku. Ponieważ takie przewody są ciężkie i trudne w montażu, stosuje się je coraz rzadziej.
* Kamionka - rury z tego materiału są gładkie w środku i nie wchodzą w reakcję z substancjami chemicznymi. Jednak ze względu na podatność na uszkodzenia mechaniczne, nie są one częstym wyborem.
* Beton - wykonuje się z niego kanalizację zewnętrzną. Betonowe połączenia są odporne na działanie agresywnych substancji i nagłe zmiany temperatur. Przy ich stosowaniu grunt nie może mieć właściwości korozyjnych. Rury z betonu są ciężkie i odznaczają się dużym oporem hydraulicznym.

Najczęściej wybierane materiały to tworzywa sztuczne - ze względu na ich lekkość, niską cenę i łatwy sposób montażu. Wadą plastikowych rur jest brak odporności na ogień, jednak wspomniany szereg zalet zazwyczaj i tak przesądza o ich wyborze.

Coraz częściej stosuje się także elementy żeliwne. Są one wyjątkowo trwałe i nie palą się. Dodatkowo instalacja wykonana z tego materiału jest wyjątkowo cicha.

## Na co zwrócić uwagę przy budowie instalacji kanalizacyjnej?

Planując system kanalizacyjny i jego budowę należy pamiętać o odpowiedniej średnicy rur. Te używane w domach jednorodzinnych mają zazwyczaj 5, 7,5, 10 i 15 cm. Ważnym aspektem jest lokalizacja przewodów kanalizacyjnych - nie wolno ich umieszczać nad przewodami instalacji gazowych i elektrycznych. Rury poziome nie mogą się znajdować na twardych, mało elastycznych podłożach.

Montując elementy z tworzyw sztucznych trzeba uwzględnić ich rozszerzalność cieplną, ponieważ pod wpływem temperatury wydłużają się. Instalację należy wykonywać zgodnie z zaleceniami producenta.

Dobór odpowiednich elementów jest kwestią kluczową podczas budowy instalacji wodno-kanalizacyjnej. Od nich zależy trwałość całego systemu. Z tego względu już na etapie planowania należy zastanowić się nad selekcją właściwych rur. Dobrej jakości materiały w połączeniu z profesjonalnym montażem to sposób na skuteczny i niezawodny system kanalizacyjny.