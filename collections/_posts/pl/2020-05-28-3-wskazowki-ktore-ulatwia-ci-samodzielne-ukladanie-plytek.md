---
layout: post
toc: true
date: 2020-05-28 06:05:23 +0000
update_date: 2020-05-28 06:05:23 +0000
h1: 3 Wskazówki, Które Ułatwią Ci Samodzielne Układanie Płytek
title: 3 Wskazówki, Które Ułatwią Ci Samodzielne Układanie Płytek
description: "Samodzielne układanie płytek? To nie takie trudne! ➡️ Sprawdź, jak łatwe
  może być kładzenie kafelek. \U0001F6E0️ Wystarczy, że zastosujesz kilka wskazówek."
intro: Czeka Cię remont kuchni lub łazienki? Zazwyczaj w tych przestrzeniach domowych
  królują płytki, które są bardzo praktycznym i trwałym rozwiązaniem. Glazura ma wiele
  zalet - ułatwia sprzątanie, nie brudzi się trwale. Szeroki wybór kafelków umożliwia
  także ich dopasowanie do każdego wnętrza - niezależnie od stylu, w jakim zostało
  urządzone. Tym, co przeraża większość osób, jest jednak układanie płytek. Czy konieczna
  jest pomoc specjalisty? Nie zawsze! W większości przypadków możesz zdecydować się
  na samodzielne układanie płytek, a nasze wskazówki Ci to ułatwią.
image: "/uploads/samodzielne-ukladanie-plytek.jpg"
promoted: false
related_products:
- collections/_products/pl/system-poziomowania-plytek.html

---
## Układanie płytek - nie takie trudne, jak myślisz

Układanie płytek - zarówno na podłogach, jak i na ścianach nie jest trudną czynnością. **Kluczowe jest odpowiednie przygotowanie.** Dotyczy to zarówno powierzchni, na której ma znaleźć się glazura, jak również wyposażenia ułatwiającego zadanie. Jeżeli zastanawiasz się jak kłaść płytki - to poradnik właśnie dla Ciebie. W **3 prostych krokach** przeczytasz o najważniejszych etapach przygotowujących Cię na układanie glazury.

## Zanim rozpoczniesz układanie płytek - przygotuj powierzchnię

**Przyczepność płytek do podłoża**, a często również ich wytrzymałość zależą od odpowiedniego przygotowania powierzchni, na której wykonywane będą prace. Dotyczy to jednakowo podłóg, jak i ścian.

**Grunt pod układanie płytek** powinien być przede wszystkim **równy**. Zazwyczaj jego przygotowanie pod tym kątem realizowane jest we wcześniejszych etapach wykończenia wnętrza - w przypadku nowych nieruchomości. Jeżeli wnętrze jest remontowane, może zdarzyć się, że konieczne będzie wyrównanie nierówności, które powstały np. przy usuwaniu wcześniejszego pokrycia podłogi lub ściany.

{% fig %}
![Zanim rozpoczniesz układanie płytek - przygotuj powierzchnię](/uploads/ukladanie-plytek-sprzatanie.jpg "Zanim rozpoczniesz układanie płytek - przygotuj powierzchnię")
{% endfig %}

Co w takim przypadku? Wyrównanie pod układanie płytek nie jest skomplikowane i tę czynność również wykonasz samodzielnie np. przy pomocy **samopoziomującej masy szpachlowej**, która jest do tego celu odpowiednia. Po rozrobieniu masy zgodne ze wskazówkami producenta konieczne jest jej wylanie na tych obszarach, które wymagają wyrównania. Warto dodatkowo użyć specjalnej gumowej pacy - z jej pomocą dotrzesz do obszarów znajdujących się rogach pomieszczenia.

W przypadku **równania ścian** powinieneś pamiętać dodatkowo o tym, że rozrobiona masa szpachlowa powinna być gęstsza, co zapobiegnie jej spływaniu z powierzchni, na której została rozprowadzona.

### Stosowanie gruntowania przed szpachlowaniem

W większości przypadków **nie ma konieczności stosowania pod masę środków gruntujących**, mających na celu poprawę jej przyczepności. Jeżeli jednak masz do czynienia z wyjątkowo chłonnym gruntem, zaleca się takie działanie. Jak to sprawdzić? Będzie potrzebna Ci gąbka, którą musisz namoczyć i następnie przyłożyć do powierzchni, gdzie wykonywane będzie układanie płytek. Jeżeli woda z gąbki będzie dość szybko wsiąkać w podłoże - oznacza to, że warto pomyśleć nad jego gruntowaniem.

### Usunięcie nieczystości i zabrudzeń

Jeżeli na powierzchni, gdzie ma być wykonywane **układanie glazury**, znajdują się pozostałości pod poprzednim pokryciu lub różnego rodzaju nieczystości - koniecznie powinieneś je usunąć. To samo tyczy się także **tłustych plam, czy pozostałości po cieczach nieznanego pochodzenia**.

## Jak kłaść płytki? Wybierz odpowiednią technikę!

**Dopasowanie właściwej techniki** podczas układania płytek ma dwa wymiary. Przede wszystkim **wpływa na stopień trudności tej czynności**. Im prostszy wzór - tym łatwiejsze kładzenie kafelek. Z drugiej strony najefektywniej wyglądają nieoczywiste, artystyczne wzory.

### Układanie płytek dla początkujących

Jeżeli jesteś osobą początkującą i jest to Twoje pierwsze układanie płytek postaw raczej na **prostą technikę**. W tym przypadku doskonale sprawdzi się równoległe układanie glazury. Możesz **zacząć od środka pomieszczenia**, a następnie rozmieszczaj płytki ku zewnętrznym stronom. Nawet jeżeli będziesz musiał je przyciąć - po bokach nie będzie to zbyt widoczne, ponieważ zwykle te miejsca zakryte są przez meble lub inne elementy dekoracyjne.

{% fig %}
![Układanie płytek dla początkujących](/uploads/samodzielne-ukladanie-plytek-1.jpg "Układanie płytek dla początkujących")
{% endfig %}

### Skomplikowane wzory - jak kłaść kafelki bez pomyłek?

Jeżeli układanie płytek nie jest Twoją mocną stroną, ale mimo wszystko podejmujesz wyzwanie i chcesz stworzyć ciekawe wnętrze - mamy dla Ciebie wskazówkę, która **pomoże Ci uniknąć niespodzianek i pomyłek**. Spróbuj ułożyć kafelki metodą **"na sucho" - bez klejenia**. Jest to nic innego jak rozplanowanie płytek na podłodze. W ten sposób zobaczysz czy są odpowiednio dopasowane i wprowadzisz szybko zmiany - bez uszkodzenia płytek i marnowania materiału. Po ułożeniu możesz zrobić także zdjęcie, według którego następnie wykonasz klejenie kafelek. Jest to co prawda czasochłonna czynność, ale masz wówczas pewność, że nic Cię nie zaskoczy.

## Proste układanie płytek? To kwestia odpowiedniego wyposażenia

Układanie płytek **wymaga zastosowania odpowiednich akcesoriów**. Podstawą są w tym przypadku różnego rodzaju szpachelki i pace, które pomogą Ci nie tylko na etapie kładzenia kafelek, ale także późniejszego fugowania.

**Ważny będzie klej - dostosowany do rodzaju płytek**. Substancje tego typu mają różne klasy przyczepności. Zaprawa klejąca musi odpowiadać nie tylko materiałowi, z którego została wykonana glazura, ale także wielkości kafelek. Ciekawą propozycją jest specjalny klej szybkowiążący, który znacznie skraca układanie płytek.

Podczas fugowania można wykorzystać również specjalne **wiadro glazurnicze ze specjalnymi gumowymi rolkami**, na których bez problemu odsączyć pacę.

### Nowoczesne spojrzenie na układanie płytek

Jeszcze do niedawna podstawowym wyposażeniem wykorzystywanym podczas układania glazury była poziomica oraz krzyżaki. Dzięki tym narzędziom możliwe było **równe i dokładne kładzenie kafelek**. Obecnie jednak elementy te są coraz rzadziej stosowane.

{% fig %}
![Nowoczesne spojrzenie na układanie płytek](/uploads/samodzielne-ukladanie-plytek-2.jpg "Nowoczesne spojrzenie na układanie płytek")
{% endfig %}

Od niedawna wyposażeniem wykorzystywanym zarówno przez profesjonalistów, jak i domowych majsterkowiczów jest [system poziomowania płytek](https://millto.com/pl/produkty/system-poziomowania-plytek.html). Znajdujące się w zestawie klipsy i kliny pozwalają na zachowanie równych odstępów między kafelkami, a także umożliwiają **szybkie wyrównanie ich powierzchni**. Dzięki tej metodzie samodzielne układanie płytek jest nie tylko dokładne, ale przede wszystkim zdecydowanie krótsze. Osoby, które profesjonalnie zajmują się glazurowaniem, twierdzą, że możliwe jest **skrócenie czasu nawet o połowę**.

{% faqItem %}
{% faqQuestion %}
Jak układać płytki na ścianie?
{% endfaqQuestion %}

{% faqAnswer %}
Układanie płytek na ścianie rozpocznij od dokładnego zaplanowania jak mają wyglądać. Upewnij się, że masz odpowiednią ilość kafelków i wszelkie niezbędne akcesoria. Następnie oczyść powierzchnię, rozrób substancję klejącą i zacznij właściwe czynności. Pamiętaj, aby kładzenie kafelek rozpocząć o tych miejsc, które będą najbardziej widoczne po wejście do pomieszczenia.
{% endfaqAnswer %}
{% endfaqItem %}

{% faqItem %}
{% faqQuestion %}
Jak kłaść płytki podłogowe?
{% endfaqQuestion %}

{% faqAnswer %}
Układanie płytek podłogowych i ściennych wygląda analogicznie. Najważniejsze jest odpowiednie przygotowanie podłoża oraz zgromadzenie wszelkich niezbędnych sprzętów. Jeżeli wszystko posiadasz, musisz wybrać tylko odpowiednią technikę i zacząć kłaść glazurę od tego obszaru, który będzie najbardziej wyeksponowany.
{% endfaqAnswer %}
{% endfaqItem %}