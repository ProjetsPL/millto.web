---
layout: post
toc: true
h1: H1 Wywiewka czy zawór napowietrzający – co wybrać?
title: SEO Wywiewka czy zawór napowietrzający – co wybrać?
description: SEO Wywiewka czy zawór napowietrzający – co wybrać?
date: 2020-02-28T16:02:04.000+00:00
update_date: 2020-02-28T16:02:04.000+00:00
intro: 'Każda instalacja kanalizacyjna wymaga odpowiedniego wentylowana. Jest to konieczne
  nie tylko ze względu na prawidłowe działanie systemu. Przepisy prawne wymagają zapewnienia
  swobodnego dostępu powietrza do instalacji ściekowej w każdym gospodarstwie domowym.
  W tym celu stosowana jest wywiewka lub zawór napowietrzający. '
content: dd
image: "/uploads/Wywiewka-czy-zawór-napowietrzający-co-wybrać_Millto.jpg"
related_products:
- collections/_products/pl/rozdzielacze-co/rozdzielacz-co-mosiezny-nieuzbrojony.html
- collections/_products/pl/glowica-termostatyczna-M30x15.html
promoted: true

---
## Dlaczego trzeba wentylować kanalizację?

Zgodnie z obowiązującymi przepisami każdy system kanalizacyjny powinien posiadać dobrze funkcjonującą wentylację. Przewody spustowe wprowadza się ponad dach budynku. Jeżeli w odległości 4 metrów na równi z budynkiem znajdują się okna i drzwi, wyloty muszą znajdować się również ponad nimi.

Gdyby piony nie miały zapewnionego dostępu powietrza, w pomieszczeniach rozchodziłby się nieprzyjemny zapach ścieków oraz szkodliwe dla zdrowia gazy. Przy spuszczaniu wody w toalecie w rurach tworzyłoby się podciśnienie. To powodowałoby zasysanie wody z syfonów wanny lub umywalki. W rurach będzie wtedy słychać bulgotanie, a woda nie będzie spływać. Próby udrażniania w takiej sytuacji mogą skończyć się cofaniem ścieków i zalaniem pomieszczeń.

Aby temu zapobiec, piony kanalizacyjne wyposaża się w zakończenia wentylujące. Obieg powietrza musi przebiegać dwustronnie – musi być ono doprowadzane, jak i odprowadzane. W tym celu stosuje się rury wywiewne, nazywane też kominkami wentylującymi lub wywiewkami. Oprócz nich wykorzystuje się również specjalne urządzenia – zawory napowietrzające.

## Wywiewka i zawór kanalizacyjny – różnice

Wywiewkę kanalizacyjną montuje się na powierzchni dachu. Musi być ona wyposażona w daszek chroniący wentylację przed opadami atmosferycznymi oraz ptactwem. Aby wylot nie został zatkany przez śnieg, umieszcza się go pół metra ponad dachem stromym oraz 1 metr ponad dachem płaskim. Producenci oferują szeroką gamę wywiewek o różnym wzornictwie. Dlatego dopasowanie tego elementu do rodzaju dachu i wentylacji nie powinno sprawić większego problemu. Dostępne na rynku tak zwane kominki wykonuje się z tworzywa, metalu oraz materiałów pasujących do pokrycia ceramicznego. Ważną kwestią jest to, aby wywiewka była dobrze umiejscowiona na dachu. Nie może ona znajdować się zbyt blisko kanałów wentylacyjnych ani okien dachowych. Nieprzyjemny zapach mógłby wtedy dostawać się z powrotem do pomieszczeń budynku.

Drugim rodzajem zakończenia pionu kanalizacji jest zawór napowietrzający. Urządzenie zapewnia swobodny dopływ powietrza do wnętrza kanalizacji. Specjalna membrana uniemożliwia wydostawanie się powietrza na zewnątrz. Dzięki takiej konstrukcji wylot nie musi znajdować się na dachu. Można wyprowadzić go w środku budynku bez obaw, że gazy kanałowe przedostaną się do pomieszczeń.

Zawory można zakładać na rury o średnicach od 32 do 110 mm. Mniejsze zakończenia posiadają jeden wlot powietrza, w przypadku tych większych – dwa.

Montując zawór napowietrzający, ważne jest zadbanie o dwie kwestie:

{:.list}
* swobodny dostęp powietrza – urządzenie nie może być niczym zasłonięte, nie umieszcza się go także za ścianą; możliwe jest natomiast umieszczenie go za kratką wentylacyjną,
* zawór nie może być narażony na zamarzanie; nie należy montować go na zewnątrz; jeśli znajduje się w pomieszczeniu nieogrzewanym, należy go dodatkowo ocieplić.

## Czy wywiewka może być zastąpiona przez zawór napowietrzający?

W prawidłowo działającej kanalizacji obieg powietrza musi być przede wszystkim dwustronny. Aby zapobiec zasysaniu wody z instalacji, powietrze stale odprowadza się do rur. Natomiast szkodliwym gazom trzeba zapewnić ujście, żeby nie rozchodziły się po pomieszczeniach.

Ponieważ zawór napowietrzający nie wypuszcza gazów na zewnątrz, nie może być on jedynym elementem wentylującym kanalizację. Co najmniej jeden pion musi kończyć wywiewka (najlepiej ten, który znajduje się najdalej od przykanalika).

Przepisy budowlane dokładnie regulują sposób wentylowania kanalizacji:

{:.list}
* Ostatni pion, licząc od podłączenia kanalizacyjnego na każdym przewodzie odpływowym kończy się rurą wywiewną.
* Co najmniej, co piąty z pozostałych pionów powinien posiadać wywiewkę.
* Pozostałe kanały można zakończyć zaworami napowietrzającymi.

Istnieje oczywiście możliwość wentylowania kilku pionów położonych blisko siebie za pomocą jednej wywiewki. Należy wtedy połączyć ponad najwyżej znajdującym się elementem instalacji.

Odpowiednio wentylowana kanalizacja to warunek jej niezauważalnego działania. Zadbanie o prawidłowy przepływ powietrza w całym systemie jest obowiązkiem spoczywającym na każdym właścicielu nieruchomości. Zastosowanie takich elementów jak wywiewka czy zawór napowietrzający to pewność, że instalacja kanalizacyjna w budynku będzie działała sprawnie.
