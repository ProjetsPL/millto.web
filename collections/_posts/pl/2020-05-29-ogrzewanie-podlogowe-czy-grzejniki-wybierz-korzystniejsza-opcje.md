---
layout: post
toc: true
date: 2020-05-29T10:49:09.000+00:00
update_date: 2020-05-29T10:49:09.000+00:00
h1: Ogrzewanie Podłogowe Czy Grzejniki? Wybierz Korzystniejszą Opcję
title: Ogrzewanie Podłogowe Czy Grzejniki? Wybierz Korzystniejszą Opcję
description: "Zastanawiasz się, co wybrać - ogrzewanie podłogowe czy grzejniki? ➡️
  Sprawdź cechy tych rozwiązań. \U0001F3E0 Dopasuj je do swojego domu."
intro: Wybór odpowiedniej instalacji grzewczej to absolutna podstawa w każdym domu.
  Na tym etapie wiele osób zastanawia się co wybrać - ogrzewanie podłogowe czy grzejniki.
  Zanim zdecydujesz, w jaki sposób ciepło będzie dostarczane do poszczególnych pomieszczeń,
  sprawdź, czym różnią się te dwa systemy i jak wyglądają koszty użytkowania w przypadku
  każdego z nich. Podstawowe informacje pozwolą Ci ustalić, co będzie dla Ciebie lepsze
  - podłogówka czy grzejniki.
image: "/uploads/ogrzewanie-podlogowe-czy-grzejniki.jpg"
promoted: true
related_products:
- collections/_products/pl/rozdzielacze-co/do-podlogowki.html

---
## Ogrzewanie podłogowe czy grzejniki - co różni te dwie metody?

Kluczowa różnica między ogrzewaniem podłogowym a tradycyjną instalacją wykorzystującą grzejniki polega przede wszystkim na **sposobie przekazywania ciepła do wnętrza**.

Emisja ciepła w przypadku kaloryferów to nic innego jak **konwekcja**. Ogrzane powietrze krąży po całym pomieszczeniu, zapewniając odpowiednią temperaturę. Zupełnie inaczej wygląda to w przypadku ogrzewania podłogowego, gdzie **przekazywanie ciepła odbywa się drogą promieniowania**. Ciepłe powietrze unosi się pionowo do górnych części ogrzewanego wnętrza i wraz z wysokością jego temperatura stopniowo maleje.

**Co to oznacza dla człowieka?** Najwyższa temperatura jest tu przy podłodze. Na poziomie głowy jest ona niższa. Taki rozkład odpowiada naturalnej fizjologii, jest zdecydowanie bardziej komfortowy - przez co wpływa m.in. na samopoczucie.

**To tylko jedna z różnic pomiędzy ogrzewaniem podłogowym i grzejnikami.** Ważny jest także rozkład temperatur w całym pomieszczeniu, biorąc pod uwagę jego metraż oraz lokalizację kaloryferów. Jest to zauważalne szczególnie zimą, w kulminacyjnym momencie sezonu grzewczego. Ciepło oddawane przez grzejnik sprawia, że wyższą temperaturę powietrza można osiągnąć tuż przy nim. Jeżeli masz do czynienia z dużym pokojem - może okazać się, że na drugim końcu, który jest mocno oddalony od kaloryfera - jest zimno.

{% fig %}
![Ogrzewanie podłogowe czy grzejniki - co różni te dwie metody?](/uploads/ogrzewanie-podlogowe-czy-grzejniki-1.jpg "Ogrzewanie podłogowe czy grzejniki - co różni te dwie metody?")
{% endfig %}

Wyżej opisana sytuacja działa w dwie strony. Chcąc odpowiednio nagrzać całe wnętrze, w momencie, kiedy grzejnik umieszczony jest w niedalekiej odległości od foteli lub kanap - może okazać się, że odpoczynek w tym miejscu będzie wręcz niemożliwy z uwagi na **zbyt wysoką temperaturę** spowodowaną silnym nagrzaniem kaloryfera i emitowanym z niego ciepłem.

Ogrzewanie podłogowe w całym domu zapewnia mniej więcej jednakową temperaturę. Może ona nieznacznie różnić się **1-2°C** w zależności od materiału znajdującego się na podłodze. Nie ma natomiast możliwości, aby w jednym miejscu wynosiła ona **5-6°C** mniej lub więcej - co dla tradycyjnych grzejników jest zupełnie normalne.

## Ogrzewanie podłogowe czy grzejniki - co lepsze dla alergika?

Kurz gromadzący się w domowych wnętrzach jest bardzo uciążliwy dla alergików. Niestety w przypadku tradycyjnych grzejników - nawet, jeżeli mają bardzo prostą budowę - jego spore ilości gromadzą się na ich powierzchniach. Sprawy nie ułatwia **cyrkulacja ciepłego powietrza, która dodatkowo unosi kurz** - w związku z czym objawy alergii mogą się nasilać.

Ogrzewanie podłogowe to nie tylko wspomniany wcześniej **optymalny dla człowieka rozkład temperatury**, ale także ochrona przed kurzem i roztoczami. Promieniowanie nie unosi powietrza w górę, w związku z tym istnieje mniejsze ryzyko dyskomfortu alergików.

## Estetyka wnętrz domowych - co wygrywa podłogówka czy grzejniki?

Obecna oferta rynkowa pozwala na wybór grzejników o dowolnej wielkości, kształcie, budowie, czy nawet kolorze. Często poza funkcjonalnością w postaci dostarczenia do wnętrza ciepła, stanowią one również **element dekoracyjny**, który wpływa na aranżację całego pomieszczenia.

**Każdy medal ma jednak dwie strony.** Szczególnie w mniejszych wnętrzach kaloryfer może być elementem, który utrudnia ich zaaranżowanie i zabiera miejsce, gdzie mogłoby znajdować się inne wyposażenie.

Tego problemu nie ma w przypadku ogrzewania podłogowego. Przewody odpowiedzialne za dostarczenie ciepła są ukryte w podłodze. Można więc swobodnie korzystać z dostępnej przestrzeni pomieszczenia. Warto jednak pamiętać, że decydując się na tego typu instalację, już na etapie planowania wykończenia wnętrza należy rozważyć kwestię **wyboru odpowiedniej podłogi**. Nie każdy materiał dobrze sprawdzi się w przypadku ogrzewania podłogowego. Dla niektórych z nich konieczne będzie dostosowanie większej mocy ze względu na mniejszą przepuszczalność ciepła. **Źle dopasowane wykończenie podłogi może w przypadku takiego ogrzewania wpływać na komfort cieplny.**

{% fig %}
![Estetyka wnętrz domowych - co wygrywa podłogówka czy grzejniki?](/uploads/podloga-pod-ogrzewanie-podlogowe.jpg "Estetyka wnętrz domowych - co wygrywa podłogówka czy grzejniki?")
{% endfig %}

## Które rozwiązanie jest trwalsze - ogrzewanie podłogowe czy grzejniki?

Wybierając odpowiedni system zapewniający ciepło w domu, wiele osób zastanawia się, który z nich będzie **trwalszy** - **podłogówka, czy grzejniki**. Na to pytanie nie ma jednoznacznej odpowiedzi, ponieważ wiele zależy od materiałów i niezawodności wykorzystanych elementów. To one przekładają się na niezawodność instalacji.

**Szacuje się, że właściwie wykonane ogrzewanie podłogowe z zastosowaniem dobrych jakościowo materiałów może przetrwać kilkadziesiąt lat.** Podobny wynik jest możliwy do osiągnięcia także w przypadku klasycznych grzejników - jednak nie zawsze. Wiele w tej kwestii zależy od rodzaju kaloryferów, a także regularnego sprawdzania stanu instalacji i w razie potrzeby - jej konserwacji.

To, co należy wziąć pod uwagę to również fakt, że po kilku, czy kilkunastu latach zamontowane obecnie grzejniki nie będą prezentowały się dobrze. **Aspekt wizualny może spowodować konieczność ich wymiany na nowe, co będzie wiązało się z dość dużymi kosztami.**

## Podłogówka czy grzejniki? Zwróć uwagę na źródło ogrzewania budynku

Jeżeli jesteś na etapie wyborów ogrzewanie podłogowe czy grzejniki - powinieneś zgłębić temat także od **strony technicznej**. Mowa o niczym innym jak źródle ogrzewania budynku, która ma tak naprawdę kluczowe znaczenie.

Coraz więcej osób decyduje się na kocioł kondensacyjny lub pompy ciepła. Te dwa rozwiązania idealnie sprawdzają się w połączeniu z ogrzewaniem podłogowym, co daje **bardzo wydajny system zapewniający odpowiednią temperaturę wnętrz**. Czy przy wykorzystaniu takich źródeł nie ma możliwości zastosowania kaloryferów? Nie jest to wykluczone, natomiast dopasowanie właściwych grzejników bywa trudniejsze. Zazwyczaj konieczne jest zdecydowanie się na większe modele, które zajmują sporo miejsca i dezorganizują wnętrza.

Wybierając **kotły na paliwa stałe**, znacznie lepiej sprawdzają się natomiast kaloryfery. Podłogówka jest możliwa do wykorzystania tylko w momencie wyposażenia instalacji w dodatkowe urządzenia mające na celu obniżenie temperatury wody w systemie. To podnosi także koszty całej inwestycji.

## Połączenie dwóch metod ogrzewania - tylko z odpowiednim wyposażeniem

Wbrew pozorom tak naprawdę nie musisz dokonywać wyboru na linii podłogówka czy grzejniki. **Coraz częściej w domowych wnętrzach pojawiają się obydwa te rozwiązania.** Jak to możliwe? Jest to kwestia odpowiedniej budowy instalacji z zastosowaniem specjalnych mieszaczy, czy układów odpowiadających na sterowanie tam naprawdę dwoma systemami. Takie rozwiązanie bywa praktyczne w niektórych przypadkach, jednak jak można się domyślić jest znacznie droższe, niż wybór jednego, konkretnego typu instalacji.

## Ogrzewanie podłogowe w całym domu czy grzejniki? Koszt wykonania instalacji

Niezależnie od tego, czy wybierasz ogrzewania podłogowe, czy grzejniki - dobrze jest wiedzieć, **ile taka inwestycja kosztuje.** Dodatkowo, jeżeli zastanawiasz się, co będzie dla Ciebie lepsze podłogówka czy grzejniki i nie jesteś do końca pewny swojej decyzji - taka informacja może Ci pomóc.

Przy wodnym ogrzewaniu podłogowym musisz uwzględnić koszt przewodów, izolacji, czy rozdzielaczy podłogowych. Dodatkowo dochodzi do tego wykonanie specjalnej posadzki umożliwiającej przewodzenie ciepła, a także sama robocizna. Zwykle dla powierzchni ok. 80 metrów koszt instalacji wodnego ogrzewania podłogowego będzie wynosił **10 000 - 15 000 złotych.**

{% fig %}
![Ogrzewanie podłogowe w całym domu czy grzejniki? Koszt wykonania instalacji](/uploads/wyposazenie-ogrzewanie-podlogowe-czy-grzejniki.jpg "Ogrzewanie podłogowe w całym domu czy grzejniki? Koszt wykonania instalacji")
{% endfig %}

Jak wygląda to przy zastosowaniu systemu z tradycyjnymi grzejnikami? W kosztach musisz uwzględnić liczbę kaloryferów oraz akcesoria grzejnikowe. Do tego podobnie jak w podłogówce dochodzą przewody, rozdzielacze i robocizna. Trudno jednoznacznie wycenić tego typu instalację ze względu na rozbieżności cen samych grzejników, które mogą kosztować **od 200 do nawet 2000 złotych**. Przy standardowych rozwiązaniach tradycyjny system bywa ok. **30% tańszy** od podłogówki na etapie realizacji instalacji.

## Eksploatacja - co jest tańsze ogrzewanie podłogowe czy grzejniki?

Biorąc pod uwagę **koszt wykonania instalacji**, stając przed wyborem ogrzewanie podłogowe czy grzejniki można by przypuszczać, że to drugie rozwiązanie pod względem finansowym jest korzystniejsze. Jednak początkowy koszt to nie wszystko. Instalacja pracuje przez wiele lat, w związku z czym ważna jest także jej eksploatacja i wynikające z tego tytułu koszty.

Biorąc pod uwagę **koszty utrzymania** - podłogówka zdecydowanie wygrywa. Możliwość utrzymania stałej temperatury w domowych wnętrzach przekłada się nie tylko na komfort cieplny, ale także na oszczędności - szczególnie u szczytu sezonu grzewczego. Porównując obydwa systemy, przy zastosowaniu wodnego ogrzewania podłogowego rocznie można zaoszczędzić nawet kilkaset złotych - w zależności od ogrzewanej powierzchni.